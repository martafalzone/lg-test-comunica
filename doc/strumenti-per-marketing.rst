Gli strumenti per il marketing
---------------------------------

Definisci un piano di comunicazione che sia coerente con i tuoi obiettivi. Le attività di comunicazione riflettono l’impostazione del
piano di marketing e hanno un valore strategico per la tua organizzazione.

Sfrutta al meglio le risorse a tua disposizione sia nella relazione
diretta con il cittadino che nelle comunicazioni a più ampio raggio.
Ricorda che il tuo obiettivo non è soltanto informare, ma comunicare il
valore del servizio che offri per rafforzare il dialogo con il
cittadino.

Non rinunciare alla possibilità di fare ricorso a strumenti ed attività
di marketing che nascono e si realizzano solo sui canali digitali. Te ne
proponiamo una selezione, che potrai combinare tra loro per comunicare
con il tuo utente.


Il marketing dei big data e della business intelligence 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Lo scenario con cui andiamo a confrontarci quando operiamo in tutte le
sfere attinenti alla comunicazione e al marketing è l’esigenza sempre
più avvertita della raccolta di quante più informazioni possibili. In
questo modo è possibile individuare in maniera corretta il tuo target e
trasferirgli il messaggio di cui sei portatore. I dati sono la moneta
che dovrai usare per scambiare valore perché attraverso il loro utilizzo
sarai in grado di guidare le scelte più importanti dei cittadini.

Sono i dati che ti permetteranno di far evolvere il marketing in
qualcosa di sempre più concreto e d’aiuto nel soddisfare i bisogni del
cittadino.

.. admonition:: DEVI

   Tener presente che se prima a guidare la comunicazione erano parametri “freddi” come quelli demografici, oggi le cose sono cambiate: a guidare sono le informazioni, i comportamenti e le emozioni.

.. admonition:: DOVRESTI

   Sempre chiederti se, ad esempio, un cittadino di 18 anni del tuo comune sviluppi comportamenti più vicini ad un suo coetaneo di Londra o New York, rispetto a suo padre o suo nonno, quando sceglie cosa è per lui più utile e vantaggioso fare. Solo così potresti essere in grado di promuovere attraverso il social media marketing un'app dedicata al trasporto pubblico che vuoi diffondere tra i giovani.

.. admonition:: POTRESTI

   Acquisire informazioni per conoscere meglio i comportamenti e le emozioni che guidano le scelte dei tuoi cittadini quando promuovi i servizi digitali della tua PA, facendo affidamento su piattaforme di marketing intelligence.


Il Digital Marketing
~~~~~~~~~~~~~~~~~~~~~~~~

Il digital marketing ti consente di utilizzare strumenti diversificati
per raggiungere obiettivi specifici a costi inferiori. Utilizza i tuoi
social, il tuo sito web e gli strumenti digitali che già utilizzi per
promuovere i servizi digitali che l’amministrazione offre ai cittadini.

.. admonition:: DEVI

   - Prevedere una strategia di marketing digitale dedicata al/ai servizi in base agli strumenti a disposizione dell’organizzazione (sito web, social media, newsletter, ecc.).
   - Pianificare e organizzare le attività sui canali digitali, per gestirestrumenti, contenuti ed eventuale budget dedicato.

.. admonition:: DOVRESTI

   Rafforzare le attività face-to-face: immagina una strategia integrata che comprenda le informazioni che gli utenti possono ricevere sui social e allo sportello.

.. admonition:: POTRESTI

   Dare maggiore visibilità alle tue attività di comunicazione con campagne di promozione sui social (ad es. Facebook Business Manager).

È l’insieme delle azioni di marketing legate ai contenuti testuali,
grafici, video, multimediali. Il contenuto è il re della promozione,
l’elemento che più di tutti rimane impresso nella mente dei cittadini.

Utilizza il content marketing per raccontare le diverse caratteristiche
del servizio, i bisogni ai quali risponde e i vantaggi che si
prospettano.

Rispondi a questa semplice domanda prima di iniziare: cosa puoi dare
all’utente che non ti abbia già chiesto? Non limitarti a spiegare
soltanto le caratteristiche del servizio: parti dall’informazione e
prosegui nel coinvolgimento, invitando il tuo pubblico a compiere
un’azione. In questo modo riuscirai a costruire un dialogo aperto ed
efficace con il tuo pubblico.

**DEVI**

Organizzare i contenuti in base ai canali e agli strumenti che
utilizzerai per diffonderli, tenendo conto che l’immagine deve essere
coerente tra online e offline.

**DOVRESTI**

Monitorare l’efficacia dei contenuti. Utilizza questionari di gradimento
per quelli offline e gli strumenti analitici integrati per i canali
digitali.

**POTRESTI**

Creare una strategia di contenuto diversa in base ai tuoi target.


Influencer Marketing e Digital PR
~~~~~~~~~~~~~~~~~~~~~~~~~~~~~~~~~~~~~

Hai chiara la differenza tra promuovere e influenzare?

All’interno del marketing, gli influencer esercitano un ruolo di
mediazione con l’audience. Gli influencer sono persone, gruppi o
organizzazioni che hanno un seguito affermato e solido online e offline.
Puoi coinvolgerli per amplificare la diffusione del messaggio anche se
stai parlando di servizi digitali della PA! L’Influencer non lavora solo
online, potrai invitarlo a partecipare ad eventi, convegni, workshop sul
territorio.

.. admonition:: DEVI

   Selezionare l’influencer tenendo conto della sua credibilità per creare engagement verso un pubblico di riferimento: non è necessario reclutare il personaggio del momento! Devi solo trovare la persona migliore rispetto al tuo contenuto e al tuo target.

.. admonition:: DOVRESTI

   Fare in modo che l’influencer scelto abbia sempre la possibilità di avere un contatto diretto con gli  interlocutori della tua campagna in modo da poter commentare i contenuti che verranno generati, rendendo la comunicazione partecipativa, condivisa e inclusiva.


Il Social Advertising
~~~~~~~~~~~~~~~~~~~~~~~~~

Utilizza la Rete considerandola come un canale di offerta. È il momento
di attrezzare il tuo “banco” e presentare i servizi digitali che la tua
PA oggi è capace di offrire!

Ricorda però che il ***social advertising*** ha ribaltato le normali
regole della pianificazione pubblicitaria semplicemente partendo dalla
conoscenza delle informazioni relative all’utente.

La tua PA avrà già adottato tutte le accortezze per raccogliere,
classificare, leggere i dati e le informazioni acquisite anche dai
diversi strumenti utilizzati per informare e comunicare in modo più
diretto e dinamico con i suoi cittadini.

Ecco, ora hai l’occasione di generare, “targettizzare” ed erogare
inserzioni per segmentare, attraverso l’\ `analisi dei
dati <https://comunica-lg.readthedocs.io/it/latest/doc/analytics.html>`__,
la comunicazione in modo più preciso e capillare avvicinando i tuoi
messaggi agli interessi mostrati dai tuoi stessi cittadini.

Conversational Marketing
~~~~~~~~~~~~~~~~~~~~~~~~~~~~

Attiva conversazioni “one to one” in tempo reale con i tuoi cittadini
attraverso le chat, gli sms, la messaggistica istantanea.

Si tratta di un nuovo modo di creare connessioni tra PA e cittadini
entrando nella loro vita quotidiana come qualsiasi amico o persona
gradita che può fornirgli informazioni utili attraverso un semplice e
veloce messaggio. Puoi ricordargli ad esempio che una scadenza
particolare è alle porte o avvisarlo della nascita di un nuovo
servizio.

Gli strumenti che ha a disposizione la tua amministrazione sono diversi
e di alcuni ne abbiamo parlato nella sezione “\ `Le App di messaggistica
istantanea <https://comunica-lg.readthedocs.io/it/latest/doc/comunicazione-digitale.html?highlight=mobile%20marketing>`__\ ”
dedicata alle linee guida sulla Comunicazione. Ricordi gli usi e le
potenzialità di Telegram e Whatsapp?

Ricordati: non si tratta di sostituzione di interazioni umane, (il
cittadino dopo il messaggio potrà cercare maggiori informazioni
recandosi allo sportello o cercando istruzioni e dettagli sul sito
internet dedicato).

.. admonition:: DEVI

   Condividere contenuti rilevanti e di valore per attrarre, acquisire e coinvolgere i cittadini con l’obiettivo di guidare le loro azioni e/o fornire loro le risposte che cercano.

.. admonition:: DOVRESTI

   Cercare di essere preciso, puntuale, sintetico ed esaustivo con il tuo messaggio.

.. admonition:: POTRESTI

   Utilizzare gli strumenti del conversational marketing per gestire le emergenze, ad esempio il malfunzionamento di un servizio che in uno specifico periodo viene utilizzato da un alto numero di persone.

Customer Relationship Management CRM
~~~~~~~~~~~~~~~~~~~~~~~~~~~~~~~~~~~~~~~~

Utilizza strumenti di CRM per personalizzare le azioni di marketing e
comunicazione, raggiungendo obiettivi più puntuali ed efficaci per la
promozione dei tuoi servizi digitali.

Non pensare solo alla newsletter, a un database o a un software per la
gestione degli utenti: la relazione con il cittadino è ben più
articolata. Dalle e-mail alla messaggistica istantanea, gli strumenti di
CRM ti consentono di profilare i tuoi utenti e di centrare in maniera
più precisa i loro interessi anche rispetto ai servizi che offri!

.. admonition:: DEVI

   - Utilizzare le newsletter quando vuoi comunicare aggiornamenti e novità rispetto alla tua offerta di servizi.

   - Creare contenuti di Direct Email Marketing quando vuoi invitare gli utenti a compiere un’azione (richiedere un servizio, partecipare ad un’iniziativa, ecc.).

.. admonition:: DOVRESTI

   Individuare le informazioni che ti consentono di affinare la segmentazione e di definire in maniera più netta il profilo dei tuoi utenti (e utilizzare gli strumenti CRM per ottenerle!).

.. admonition:: POTRESTI

   Associare CRM e customer care per creare un’esperienza più completa, mentre accompagni il cittadino alla scoperta del servizio digitale più utile o funzionale per le sue esigenze.


SEO e SEM
~~~~~~~~~~~~~

Finora sono state presentate regole, raccomandazioni, consigli e
suggerimenti finalizzati a elaborare e attuare strategie di marketing
capaci di intercettare in modo diretto e puntuale i fabbisogni del
cittadino. Ora cerchiamo di capire come farsi trovare! PA e Cittadino
sono alla costante ricerca l’uno dell’altro perché entrambi hanno
bisogno di parlarsi in modo più diretto, facile e frequente.

Nell’oceano di informazioni accendere il “faro” che può illuminare la
tua rotta è fondamentale.

Utilizza il *Search Engine Optimization* (SEO) e il *Search Engine
Marketing* (SEM) per posizionarti correttamente nei risultati di ricerca
e farti trovare più facilmente.

Attraverso queste tecniche puoi far si che:

-  il sito della tua PA aumenti il numero delle visite tramite il
   traffico generato naturalmente dai motori di ricerca più utilizzati
   (es: Google, Yahoo, Bing, ecc…);

-  l’esperienza online con la tua PA digitale del cittadino/utente sia
   la migliore possibile in modo che sia spinto a tornare a farti
   visita sul web tante altre volte e diventare da semplice conoscitore
   ad abituale fruitore dei servizi digitali.

Nelle `Linee Guida di Design per i servizi
digitali <https://design-italia.readthedocs.io/>`__ della PA troverai
tutti i riferimenti utili per impostare una corretta strategia SEO e
SEM.
