Marketing mix: le differenze tra il tradizionale e il digitale
-----------------------------------------------------------------

Ricordati che il marketing è ovunque e il mix è non è una mera somma di
due elementi o canali.

L’obiettivo è promuovere i servizi digitali, farli conoscere al tuo
pubblico e invogliarli a scegliere il canale digitale rispetto a quello
analogico. Potresti utilizzare un approccio tradizionale o innovativo,
attraverso i canali digitali, o un insieme dei due.

Per esempio in uno spot e negli altri strumenti tradizionali potresti
includere l’invito alle persone a visitare i tuoi canali digitali,
provare a suscitare loro la curiosità di ascoltare e guardare il tuo
nuovo mondo.

Non sono due realtà in contrasto tra loro ma un insieme di strumenti che
si completano.

Ricordati che il digital marketing rispetto al marketing tradizionale ha
qualche vantaggio in più:

-  costi meno elevati/convenienza economica;

-  capacità di raggiungere in maniera più puntuale utenti/cittadini a
   cui vuoi rivolgerti

-  maggiore facilità nella misurabilità dei risultati.


Cerca i cittadini dove sai di poterli già trovare: strumenti tradizionali e online
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Non dimenticare i canali tradizionali: stampa, televisione e radio sono
un punto di riferimento, soprattutto per quei cittadini che non hanno
accesso ai canali digitali o hanno difficoltà ad utilizzarli.

A canali diversi corrispondono contenuti e strategie diverse: ricordati
che il tono di voce, il budget e i risultati cambiano in base allo
strumento che utilizzi.

.. admonition:: DEVI

   Scegliere il canale giusto per il target, in base alle informazioni che hai raccolto in fase di analisi.

.. admonition:: DOVRESTI

   Utilizzare un linguaggio adatto al mezzo che hai scelto. Puoi presentare lo stesso contenuto con un tono più o meno istituzionale.

.. admonition:: POTRESTI

   Costruire una strategia integrata con l’uso di più canali, veicolando un messaggio univoco coerente, prestando sempre attenzione alla natura dei singoli media.

Definisci le attività di co-marketing/partnership
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Vuoi raggiungere un target più ampio? Usa una logica collaborativa.
Quando esistono fabbisogni comuni per servizi affini e/o analoghi, puoi
decidere di collaborare con altre organizzazioni.

Pianifica obiettivi, strategie ed azioni in co-marketing o partnership.
In questo modo riuscirai ad arricchire la tua offerta e amplificherai il
tuo messaggio. Se devi promuovere un servizio territoriale probabilmente
potrai trovare diversi partner limitrofi.

.. admonition:: DEVI

   - Individuare il partner giusto e pianificare insieme gli obiettivi, l’oggetto delle azioni i ruoli nell’iniziativa di co-marketing.
   - Creare un piano d’azioni condiviso che stabilisca in maniera precisa chi fa cosa e come.

.. admonition:: DOVRESTI

   Valorizzare le specificità di ciascun soggetto coinvolto, attraverso una comunicazione puntuale e mirata. Comprendere al meglio il ruolo e il target di ciascuno.

.. admonition:: POTRESTI

   Sperimentare il co-marketing per la promozione di un solo servizio e poi definire una strategia che comprenda una serie di attività da pianificare rispetto alle esigenze di entrambi e alla risposta dei cittadini.
