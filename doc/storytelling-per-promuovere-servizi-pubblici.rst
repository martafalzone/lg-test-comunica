Lo storytelling per promuovere i servizi pubblici
-------------------------------------------------

Hai capito come e perchè può aiutarti lo storytelling?
Inizia a raccontare storie per far emergere l’impatto positivo che i
servizi digitali hanno sulla vita quotidiana dei cittadini!

Come puoi utilizzare lo storytelling?
~~~~~~~~~~~~~~~~~~~~~~~~~~~~~~~~~~~~~

Nell’impostare la tua strategia ricorda che esistono delle costanti
come, ad esempio, l'autore, il lettore, il luogo e il tempo in cui si
decide di sperimentare e vivere il racconto, infine la modalità con cui
il racconto stesso viene fatto.

Parti da una narrazione coinvolgente, empatica e semplice: a tutti piace
sentirsi parte di una storia o immaginare mondi paralleli, vicini o
lontani.

Non dimenticare di descrivere le caratteristiche del servizio, spiega
come i servizi pubblici digitali possono cambiare in meglio la vita
quotidiana e le abitudini di ciascuno di noi, sottolinea i punti di
forza di questi rispetto ai servizi tradizionali.

.. admonition:: DEVI

   Selezionare le informazioni essenziali da comunicare: obiettivo di uno storytelling efficace è catturare l’attenzione dell’interlocutore.

.. admonition:: DOVRESTI

   Coinvolgere in un racconto collettivo: confrontati con coloro che all’interno della tua organizzazione sono direttamente e indirettamente responsabili nella creazione e gestione del servizio, per organizzare la tua “scaletta delle idee”.

.. admonition:: POTRESTI

   Andare oltre il servizio. Partendo dal servizio puoi usare il racconto per narrare la tua amministrazione e i valori che ispirano la sua azione.

Come puoi organizzare il racconto?
~~~~~~~~~~~~~~~~~~~~~~~~~~~~~~~~~~

Prima di iniziare il racconto, classifica le informazioni per priorità
in modo da dare rilievo a quelle fondamentali. Concentrati su tre
elementi:

-  La struttura: definita in base alla tecnica di storytelling che
   decidi utilizzare;

-  L’obiettivo: il risultato che immagini di ottenere rispetto al
   servizio o all’amministrazione;

-  Il contenuto: cosa stai raccontando e dove lo stai raccontando.

Identifica i confini di ciascuna componente. Gestisci le informazioni
sul servizio o sui servizi digitali che hai deciso di raccontare.

Non tutte le tecniche di narrazione sono uguali ed efficaci, molto
spesso è il registro narrativo a fare la differenza!

.. admonition:: DEVI

   Scegliere la tecnica di storytelling più coerente con la comunicazione della tua amministrazione e con l’oggetto della tua narrazione.

.. admonition:: DOVRESTI

   Rendere il tuo racconto più dinamico ed interattivo scegliendo di utilizzare video ed immagini.

.. admonition:: POTRESTI

   Colmare eventuali lacune o vuoti informativi inserendo particolari nuovi nel tuo racconto.