Racconta e coinvolgi. Perché usare lo storytelling?
===================================================

Fare storytelling non vuol dire “raccontare storie” ma “comunicare
attraverso un racconto” scegliendo tecniche di narrazione in grado di
provocare nel lettore la voglia di diventare a sua volta narratore e
propagatore dei contenuti.

Puoi scegliere lo storytelling per creare delle rappresentazioni di un
servizio contestualizzandolo in una cornice narrativa che crei empatia
con l’utente/cittadino e stimoli la sua curiosità.

Un buon racconto rispecchia il vissuto del tuo pubblico: accorcia le
distanze con il cittadino, facendo sì che quest’ultimo si possa
identificare nelle storie raccontate. Lo storytelling ti permetterà di
promuovere i tuoi servizi digitali, facendone comprendere i vantaggi e
le nuove possibilità che scaturiscono dalla digitalizzazione del
rapporto tra cittadini e amministrazione.

Ti aiuterà a creare “capitale narrativo”, collezionando narrazioni che
consentono di essere riconosciute e ricordate.

Prima di cimentarti con lo storytelling, ricorda di individuare le categorie destinatarie del servizio e dello storytelling.
Avere un’idea chiara delle necessità delle persone che utilizzano i servizi che promuovi e racconti è fondamentale per costruire strategia efficace. 
Scopri gli strumenti e le tecniche che facilitano la comprensione degli utenti nel paragrafo “ Conoscere gli utenti” delle  linee guida di design dei servizi.

Non dimenticare che questa tecnica serve per rafforzare **fiducia con il
cittadino**, la non autenticità dei tuoi racconti può compromettere il
rapporto che stai costruendo con i tuoi lettori.

.. discourse::
   :topic_identifier: 4194
